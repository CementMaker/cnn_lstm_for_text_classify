屈原《离骚》
　　为余驾飞龙兮，杂瑶象以为车，
　　何离心之可用兮，吾将远适以自疏。
　　屯余车其千乘兮，齐玉绂而奔驰。
　　驾八龙之婉婉兮，载云旗之委蛇。
李硚《龙》
　　衔烛耀幽都，含章拟凤雏，西秦饮渭水，东洛荐河图。
　　带火移星陆，升云出鼎湖，希逢圣人步，庭阙正晨超。
欧阳修《百子坑赛龙诗》
　　明朝老农拜潭侧，鼓声坎坎鸣山隅。
　　野巫醉饱庙门合，狼籍乌鸟争残余。
陆游《龙挂》
　　成都六月天大风，发屋动地气势雄。黑云崔鬼行风中，凛如鬼神塞虚空。
　　霹雳迸火射地红，上帝有命起伏龙。龙尾不卷或天东，壮哉雨点车轴同，
　　山摧江溢路不通，连根拔出千尺松。
白居易《黑潭龙》

、　
　　黑潭水深黑如墨，传有神龙人不识。
　　潭上驾屋官立祠，龙不能神人神之。
　　丰凶水旱与疾疫，乡里皆言龙所为。
　　家家养豚漉清酒，朝祈暮赛依巫口。
　　神之来兮风飘飘，纸钱动兮锦伞摇。
　　神之去兮风亦静，香火灭兮杯盆冷。
　　肉堆潭岸石，酒泼庙前草。
　　不知龙神享几多，林鼠山狐长醉饱。
　　狐何幸？豚何辜？年年杀豚将喂狐。
　　狐假龙神食豚尽，九重泉底龙知无？
韩愈《龙移》
　　天昏地黑蛟龙移，雷惊电激雄雌随。
　　清泉百丈化为土，鱼鳖枯死吁可悲。
　唐无名氏《骊龙》
　　有美为鳞族，潜蟠得所从。标奇初韫宝，表智即称龙。
　　大壑长千里，深泉固九重。奋髯云乍起，矫首浪还冲。
　　荀氏传高誉，庄生冀绝踪。仍知流泪在，何幸此相逢。

